<!DOCTYPE html>
<html>
<meta charset="utf-8">
<meta name="generator" content="Hugo 0.59.1" />
<meta name="viewport" content="width=device-width,initial-scale=1,viewport-fit=cover">
<meta name="color-scheme" content="light only">
<meta name="supported-color-schemes" content="light only">


  
  
    <title>长恨歌 &ndash; 浪潮之巅#51409</title>
    




  




  





  
  
  

  








<link rel="stylesheet" href="/css/core.min.32224cf5e2f7f5dd192ce54e84255485a1b71ac5ecd3b8ee0535019ca6b4fb0338127fe81ea46f5af6385c37c28c6454.css" integrity="sha384-MiJM9eL39d0ZLOVOhCVUhaG3GsXs07juBTUBnKa0&#43;wM4En/oHqRvWvY4XDfCjGRU">
<body>
      <div class="base-body max-width"><section id="header" class="header max-body-width">
  <p>
    <a class="site-name" href="/">
      
        浪潮之巅#51409
      
    </a>
    
      <span class="site-slogan">黑爪需要你这样的特工，尤其是在最近这种不顺利时期。</span>
    
  </p>
</section><div id="content" class="flex-body max-body-width">
  <section class="article-header">
      <h1>长恨歌</h1>
      <p class="article-date"><span>2019-12-22</span>
        
          
          <a class="article-label" href=/categories/%E5%8F%A4%E8%AF%97%E6%96%87/>古诗文</a>
        
        
          
          <a class="article-tag" href=/tags/%E7%99%BD%E5%B1%85%E6%98%93/>白居易</a>
        
      </p>
  </section>

  <article class="markdown-body" >
    

<p><center></p>

<h1 id="长恨歌">长恨歌</h1>

<h6 id="唐-白居易">[唐] 白居易</h6>

<p>汉皇重色思倾国，御宇多年求不得。
杨家有女初长成，养在深闺人未识。<br />
天生丽质难自弃，一朝选在君王侧。
回眸一笑百媚生，六宫粉黛无颜色。<br />
春寒赐浴华清池，温泉水滑洗凝脂。
侍儿扶起娇无力，始是新承恩泽时。<br />
云鬓花颜金步摇，芙蓉帐暖度春宵。
春宵苦短日高起，从此君王不早朝。<br />
承欢侍宴无闲暇，春从春游夜专夜。
后宫佳丽三千人，三千宠爱在一身。<br />
金屋妆成娇侍夜，玉楼宴罢醉和春。
姊妹弟兄皆列士，可怜光采生门户。<br />
遂令天下父母心，不重生男重生女。
骊宫高处入青云，仙乐风飘处处闻。<br />
缓歌慢舞凝丝竹，尽日君王看不足。
渔阳鼙鼓动地来，惊破霓裳羽衣曲。<br />
九重城阙烟尘生，千乘万骑西南行。
翠华摇摇行复止，西出都门百余里。<br />
六军不发无奈何，宛转蛾眉马前死。
花钿委地无人收，翠翅金雀玉搔头。<br />
君王掩面救不得，回看血泪相和流。
黄埃散漫风萧索，云栈萦纡登剑阁。<br />
峨嵋山下少人行，旌旗无光日色薄。
蜀江水碧蜀山青，圣主朝朝暮暮情。<br />
行宫见月伤心色，夜雨闻铃断肠声。
天旋地转回龙驭，至此踌躇不能去。<br />
马嵬坡下泥土中，不见玉颜空死处。
君臣相顾尽沾衣，东望都门信马归。<br />
归来池苑皆依旧，太液芙蓉未央柳。
芙蓉如面柳如眉，对此如何不泪垂。<br />
春风桃李花开日，秋雨梧桐叶落时。
西宫南内多秋草，落叶满阶红不扫。<br />
梨园弟子白发新，椒房阿监青娥老。
夕殿萤飞思悄然，孤灯挑尽未成眠。<br />
迟迟钟鼓初长夜，耿耿星河欲曙天。
鸳鸯瓦冷霜华重，翡翠衾寒谁与共。<br />
悠悠生死别经年，魂魄不曾来入梦。<br />
临邛道士鸿都客，能以精诚致魂魄。
为感君王辗转思，遂教方士殷勤觅。<br />
排空驭气奔如电，升天入地求之遍。
上穷碧落下黄泉，两处茫茫皆不见。<br />
忽闻海上有仙山，山在虚无缥缈间。
楼阁玲珑五云起，其中绰约多仙子。<br />
中有一人字太真，雪肤花貌参差是。
金阙西厢叩玉扇，转教小玉报双成。<br />
闻道汉家天子使，九华帐里梦魂惊。
揽衣推枕起徘徊，珠箔银屏迤逦开。<br />
云髻半偏新睡觉，花冠不整下堂来。
风吹仙袂飘飖举，犹似霓裳羽衣舞。<br />
玉容寂寞泪阑干，梨花一枝春带雨。
含情凝睇谢君王，一别音容两渺茫。<br />
昭阳殿里恩爱绝，蓬莱宫中日月长。
回头下望人寰处，不见长安见尘雾。<br />
唯将旧物表深情，钿合金钗寄将去。
钗留一股合一扇，钗擘黄金合分钿。<br />
但教心似金钿坚，天上人间会相见。
临别殷勤重寄词，词中有誓两心知。<br />
七月七日长生殿，夜半无人私语时。<br />
<strong>在天愿作比翼鸟，在地愿为连理枝。
天长地久有时尽，此恨绵绵无绝期。</strong>
</center></p>

  </article>

  
  

  

  
    <section class="article-navigation">
      <ul>
        

        
          <li>
            <a href="/posts/about/">About</a>
            
                
                <a class="article-label" href=/categories/%E7%89%9B%E5%88%80%E5%B0%8F%E8%AF%95/>牛刀小试</a>
            
            
                
                <a class="article-tag" href=/tags/ow/>ow</a>
            
                
                <a class="article-tag" href=/tags/%E6%B8%B8%E6%88%8F/>游戏</a>
            
          </li>
        
      </ul>
    </section>
  

  


        </div><section id="footer" class="footer max-body-width">
  
  
  <p>©2019 Notepadium.</p>
  <p>
    <span>Powered by</span>
    <a href="https://gohugo.io">Hugo</a>
    <span>and the</span>
    <a href="https://themes.gohugo.io/hugo-notepadium/">Notepadium</a>
  </p>
</section>


  
  
  
  <script type="text/javascript" src=https://cdnjs.cloudflare.com/ajax/libs/mathjax/2.7.6/MathJax.js?config&#61;TeX-AMS-MML_HTMLorMML></script>
  <script type="text/x-mathjax-config">MathJax.Hub.Config({ tex2jax: { inlineMath: [['$','$'], ['\\(','\\)']] } });</script>



  
  

  
  

  

</div>
    </body>
</html>
